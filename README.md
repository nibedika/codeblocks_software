সি প্রোগ্রামিংয়ের জন্য এনভায়রনমেন্ট সেটআপ :
-----------------------------------------

সি প্রোগ্রামিং শেখার উপকরণ হিসেবে Eclipse, Visual Studio, NetBeans, CodeLite এর মতো আরো অনেক IDE থেকে থাকলেও অল্প কথায় C বই এ আমরা কোডব্লক আইডিটি (সফটওয়্যার) ব্যবহার করবো। কারণ অন্যান্য IDE গুলোর তুলনায় কোডব্লক এর ইন্টারফেস সহজবোদ্ধ এবং সীমিত ফীচার প্রদান করায় সি প্রোগ্রামিং শেখার শুরুর দিকে কোডব্লক ব্যবহার করাই উত্তম হবে। 

কোডব্লক সফটওয়্যারটি আমাদের অনেক গুলা সুবিধা প্রদান করে থাকে যার মাঝে আছে সি প্রোগ্রামিং ভাষাকে মেশিন এর ভাষাতে রূপান্তর করার জন্য কম্পাইলার (বিল্ড সিস্টেম), কম্পিউটারকে আমাদের তরফ থেকে দেওয়া কাজ সম্পন্ন করে আমাদেরকে উত্তর প্রদান করার জন্য এক্সিকিউটর (রান সিস্টেম), সি প্রোগ্রামিং ল্যাঙ্গুয়েজে কোড করার জন্য ইন্টারফেস এবং আরো অনেক সংশ্লিষ্ট ফীচার। 

আমরা এখন অনলাইন থেকে কোড ব্লক সফটওয়্যারটি ডাউনলোড করে নেই। ডাউনলোড করার সময় আমরা code block with minGW দিয়ে সার্চ করার চেষ্টা করবো। পূর্বে minGW কম্পাইলারটি সকল কোডব্লক সফটওয়্যার ভার্সন এ সাথে দিলেও এখন অনেক ভার্শনেই দেওয়া নাও থাকতে পারে। তাই দেখা যায় অনেকে কোডব্লক সঠিক ভাবে ইনস্টল করলেও তাদের কোড কম্পাইল করা যায় না আর তখন তাদের আলাদা করে আবার minGW কম্পাইলার ডাউনলোড করে কোডব্লক এর কম্পাইলার হিসেবে সেট করে ব্যবহার করতে হয়। তাই ভালো হয় যদি শুরুতেই কোডব্লক ডাউনলোড করার সময় আমরা minGW সহ সফটওয়্যার ভার্সনটা ডাউনলোড করে নেই। এখন তোমাদের মনে যদি প্রশ্ন জেগে থাকে এটা জানার জন্য যে, MinGW আসলে কি কাজ করে ! তাহলে বলে দেই - MinGW হল GNU GCC এবং Binutils প্রকল্পের উপর ভিত্তি করে একটি কম্পাইলার সিস্টেম যা Win32 (উইন্ডোজ) সিস্টেমে চালানোর জন্য কোড কম্পাইল এবং লিংক করে।


অনলাইনে সার্চ করে তোমরা কোডব্লক এর কার্যকরী ভার্শনটি এখনো ডাউনলোড করতে না পেরে থাকলে নিচের লিংক থেকেও ডাউনলোড করে নিতে পারো -
গুগল ড্রাইভ লিংক: 
https://drive.google.com/file/d/17u_8Rp6YONOJKj6d5uH1F-AdXq8K4rdB/view?usp=drive_link

এই বইয়ে করা সকল প্রোগ্রামের ফাইল তোমাদের সুবিধার জন্য নিচের গিটহাব রিপোসিটোরিতে দেওয়া হলো -
https://github.com/nibedika/olpo_kothai_c_program


তোমরা কোডব্লক সফটওয়্যারটি অনলাইন থেকে ডাউনলোড করার পর তোমাদের কম্পিউটার এ যে ফাইলটি আসবে তাতে ডাবল ক্লিক করলে নিচের ছবির মতো দেখতে পাবে –
![Image Alt text](/readme-img/1.png)
এখানে Next এ ক্লিক করলে পরবর্তী পেজটি দেখতে পাবে।  


এখানে Agree বাটন এ ক্লিক করতে হবে।

কোডব্লক সফটওয়্যারটি ইনস্টল এর সাথে সকল প্ৰয়োজনীয় প্যাকেজ যুক্ত হওয়ার জন্য অবশ্যই Full: all plugins, all tools, just everything অপশনটি সিলেক্ট করে Next বাটন এ ক্লিক করতে হবে।


এখানে Install বাটন এ ক্লিক করলে নিচের চিত্রের মতো ইনস্টল হওয়া শুরু হয়ে যাবে।

 এখানে Yes এ ক্লিক করলে কোডব্লক এখনই ওপেন হয়ে যাবে কিন্তু সফটওয়্যারটি এখনই ওপেন না করে শুরুতে কোডব্লক এর কম্পাইলার সম্পর্কিত তথ্য সেট করে নেওয়ার জন্য এখন এখানে আমরা No তে ক্লিক করবো এবং পরবর্তী পেজে Next এ ক্লিক করলে ইন্স্টলেশন এর কাজ সম্পন্ন হয়ে Finish এর বাটন আসবে।  

এখানে Finish এ ক্লিক করলে GNU GCC কম্পাইলার সিলেক্ট করার জন্য OK বাটন এ ক্লিক করতে হবে।


তোমাদের সি প্রোগ্রামিং এর জন্য তৈরী করা ফাইল নিজে থেকেই কোডব্লক এর সারফেস এ ওপেন হওয়ার জন্য এখানে OK দিতে হবে। তারপর তোমাদের কম্পিউটার এ তৈরি হওয়া কোডব্লক এর আইকন এ ডাবল ক্লিক করলেই কোডব্লক চালু হয়ে যাবে আর তোমার নিচের মতো কোডব্লক সারফেস দেখতে পাবে।

